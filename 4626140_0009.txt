 

Uni-as quasdam Annaeanas quod publici iuris facturus sum, non me fugit ante omnia veniam esse
petendam eius quod opusculo indidi nominis. Quod cum tam late pateat, ut iusto iure possis putare
inscriptione illa comprehendi studia, quae et in rhetoris et in poetae et in philosophi Senecae libris
versentur, id quod iam ex me quaesitum est, hac certe quidem prima parte nil aliud conabor nisi aliquot
locos aut percensere aut emendare. epistularum 1—29 Senecae philosophi, quas quidem epistulas constat
omnium maxime et rebus et forma inter se congruere eaque vel una re ab ceteris differre, quod uni fere
cuique earum ¹) additamentum aliquod vel munusculum alius cuiusdam philosophi maximeque Epicuri verbo
vel pluribus verbis ornatum adicitur, addamque perpaucas ex illis epistulas in nostrum sermonem conversas
explicatasque. Nam cum mihi persuasum sit iniis commentationibus, quae programmatis ludorum superioris
ordinis adiungi solent, quam maxime id spectandum esse, ut et ex litterarum fontibus haustum aliquid
hominibus doctis proponatur et permagno ei numero, quorum illos ludos litterarum studiis florere aliquid
interest, stimuli ad optimas artes magni faciendas colendasque admoveantur, quoniam nonnullis abhinc
annis denuo in Senecae philosophiam incidi vel prius a me dilectam, optime me facturum esse putavi, si
officio meo ita satisfacerem, ut et verbis epistularum Senecae accuratius perpensis, quid aliquot locis scri-
bendum esset, doctis conarer probare, et ingeniosissimi illius philosophi sententiis in hominum memoriam
redactis significarem, quantum ex eius sapientia fructum communium litterarum et politioris humanitatis
studiosi percipere possint. Quam rem quo aequius suum cuique tribuendo absolverem, in priore huius
disputatiunculae parte sermone latino, nostro in posteriore utendum esse putavi. Quod sinon reformidarem
sesquipedalem verborum circuitum, poteram saltem accuratius inscribere „Adnotationes criticae ad L.
Annaei Senecae epistulas XXVIlII priores adiecta nonnullarum conversione et explicatione“. Sunt tamen
sna etiam brevitati iura, quibus qui utatur eum non frustra veniam petiturum spero.

Neque vero in metu fui, ne actam rem agerem fluctusve excitarem in simpulo. Primum enim
cum inultis rebus, quae ad Senecae philosophiam pertinent, nuper felicissime opera sit navata Ξ) cumque
alii Senecae philosophi libri nuperrime elegantiore et emendatiore forma sint editi ac dialogi quidem qui
dicuntur duabus editionibus (curaverunt Koch-Vahlen et Gertz), in epistularum verbis adhuc fere Fickerti
et Haasii in opera standum est, qui quam multa corrigenda reliquerint, neminem fugiet, qui illa studia
amplexus erit. Itaque donec is, qui eruditis aliquando iam gustum dedit peritissimae et elegantissimae

, “) Martens, de L. Annaei Senecae vita, dicit (p. 49) tres epistulas 1, 3, 9, excipiendas esse. Sed vere
nulla nisi prima epistula excipienda est. Nam tertiae Pomponii versus pro munusculo additi aunt, nonae Stilbonis
illud Omnia mea mecum sunt, ad quod etiam aliorum sententiae similes accedunt. — ²) A nullo fere melius hoc
sactum putaverim quam ab Fr. Schultessio [De L. Anu. Senecae quaestionibus naturalibus et epistulis. Bona-e 1872),
qni qnantum lueis quaestionibus de ordine atque tempore illorum librorum obortis attulerit doleo nequaquam ntis

esse «cgnitum.

 

